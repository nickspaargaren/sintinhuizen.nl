**Sinterklaas stuurde ons een brief. Hij ziet er naar uit om weer naar Huizen te komen. Hieronder staat de brief.**

Madrid, 1 november 2023

### Lieve kinderen van Huizen,

Wat hebben jullie er lang op moeten wachten, Maar gelukkig is het bijna zover!
“Ik kom weer naar Huizen!”

De afgelopen weken hebben de Pieten en ik in Madrid alles voorbereid om te kunnen vertrekken met de stoomboot.
De Cadeaupieten hebben de pakjes ingeladen, de Chefpieten hebben de pepernoten gebakken en de Kluspieten hebben boot gereed gemaakt voor vertrek.
Het waren lange dagen maar het is gelukt! Mijn Pieten en ik zijn vanmorgen vroeg vertrokken met de stoomboot in de richting van Nederland.

Ik kom eerst aan in Gorinchem voor de TV en daarna vaar ik door naar de Haven van Huizen!

Ik neem dit jaar weer een hoop Pieten mee maar één Piet wil ik nog even in het speciaal noemen. Het gaat namelijk om mijn Glutenvrijepiet. Deze Piet neemt namelijk voor alle kinderen met een glutenallergie, glutenvrije pepernoten mee!\
Lees maar goed op deze website hoe de Glutenvrijepiet jou kan herkennen!

Verder begreep ik van het ontvangstcomité dat het weer een spetterende middag beloofd te worden met de burgermeester, dansacts, muziek en nog veel meer!\
Wij hebben er al enorm veel zin in en ik hoop alle kinderen van Huizen allemaal 18 november op de kade te zien!

Wij gaan onze reis verder voortzetten naar Nederland en zien jullie snel!

Hartelijke groet,
<p class="signature">Sint Nicolaas</p>
