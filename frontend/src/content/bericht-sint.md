**Bij de intocht in Huizen op 13 november 2021 gingen er dingen fout. De boot van de Sint ging kapot en de Sint was de weg kwijt. Reden voor onze speciale verslaggever te vragen hoe dit allemaal kon gebeuren. Hij mocht bij de Sint langskomen.**

### Hallo allemaal,

Hier en bericht van jullie Speciale verslaggever. Ik was toch wel een beetje zenuwachtig toen ik bij de Sint langs mocht komen. Fijn dat hij in deze drukke pakjes tijd kon vrijmaken. 

De grote vraag die ik voor hem had: “Sint, u komt al zo vaak in Huizen. Hoe kon het dat u naar de verkeerde haven gevaren bent?” De sint: “Nou kijk, bij het varen ga ik er van uit dat de Pieten weten wat ze doen. Die zaterdag stond voor het eerst een nieuwe Piet achter het roer. Hij had al vele urengevaren en was al helemaal tot Huizen gekomen. Petje af wat mij betreft!

De Piet die hem begeleidde is even eh.. nou ja, en plasje gaan doen, en toen ging het mis. Ach, het was een klein foutje.” Ik vertelde de Sint dat de kinderen het niet erg vonden en dat ze zelfs dachten dat het een grapje was. Nou kinderen, de Sint stond te schuddebuiken van het lachen toen hij dat hoorde!

Maar er gebeurde nog meer. We kregen op de kade, terwijl we aan het wachten waren op het binnenvaren van de boot, het bericht dat de Pakjesboot motorpech had. Daar schrokken we erg van. Ik vroeg de Sint wat er gebeurd was. “Ja, ik schrok hier zelf van. Ineens kwam de hoofdpiet de kajuit binnenstormen en vertelde dat de motor gestopt was. De reden was waterplanten. Dat mooie Gooimeer van jullie zit vol met die planten. Dat maakt dat het water mooi he1der is, maar de bootmensen vinden het niet altijd even leuk. Het verstopt de motorkoeling en dan stopt de boot. En dat is precies wat gebeurd is. Maar gelukkig hadden jullie op de wal een ervaren kluspiet. Die is door de boot van de van de reddingsbrigade vliegensvlug naar mijn boot gebracht en heeft de boel gerepareerd.”
En voor de zekerheid vroeg ik: “Sint, dus de pakjes komen op tijd bij de kinderen aan?”
Er klonk een kort en krachtig “ja”!

Ik bedankte de Sint en bij het afscheid begon hij weer aanstekelijk te lachen. “Toen de motor er mee stopte, stuurden jullie de kluspiet. En wat stond er op zijn rug: Klu(n)s piet. Ha, ha, ha, ha.”
Nou een ding is zeker, de Sint is een vrolijk mens!

Adios y hasta

Jullie speciale verslaggever
<p style="font-family: Courgette; font-size: 25px; line-height: 1.25em;" markdown='1'>Erico</p>