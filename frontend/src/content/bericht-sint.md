**Sinterklaas stuurde ons een brief. Hij ziet er naar uit om weer naar Huizen te komen. Hieronder staat de brief.**

Madrid, 1 november 2023

### Lieve kinderen van Huizen,

Wat hebben jullie er lang op moeten wachten, Maar gelukkig is het bijna zover!
“Ik kom weer naar Huizen!”

De afgelopen weken hebben de Pieten en ik in Madrid alles voorbereid om te kunnen vertrekken met de stoomboot. De cadeaupieten hebben de pakjes ingeladen, de chefpieten hebben de pepernoten gebakken en de kluspieten hebben boot gereed gemaakt voor vertrek. Het waren lange dagen maar het is gelukt! Mijn Pieten en ik zijn vanmorgen vroeg vertrokken met de stoomboot in de richting van Nederland. Ik kom eerst aan in Vianen voor de TV en daarna vaar ik door naar de Haven van Huizen!

Ik begreep van het ontvangstcomité dat het weer een spetterende middag beloofd te worden met de burgermeester,
dansacts, muziek en zelfs voor het eerst een optocht! Ik kan dus ook nog naar jullie zwaaien als ik naar de Krachtcentrale rij in de vrolijke stoet! Bij de Krachtcentrale is de uitreiking van de kleurplaten wedstrijd!

Kijk snel verder op de site hoe je hieraan mee kan doen!
Wij hebben er al enorm veel zin in en ik hoop alle kinderen 16 november in Huizen te zien!

Wij gaan onze reis verder voortzetten naar Nederland en zien jullie snel!

Hartelijke groet,
<p class="signature">Sint Nicolaas</p>
